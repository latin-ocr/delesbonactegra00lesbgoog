VI — 105 -

tradit. E quo sententiarum discrimine orta videntur essel),
quae Agresphon homonymorum quidam scriptor apud Suid.
s. v. Ἀπολλώνιος ἕτερος docet alterum Apollonium Tyaneu-
sem philosophum Hadriano imperante (117—38) floruisse.
μ Epistularum igitur auctorem binas litteras Lesbonacti a Lu-

· ciano laudato inscriptas voluisse, dummodo Apollonius re-

vera usque ad Hadriani aevum vitam provexerit vel is qui
sophistae scripta illa supposuisse creditur, huic sententiae
faverit, arbitrari possumus. Sin Apollonius iis temporibus
viguerit, quibus Philostratus eum viguisse narrat, vel auctor,
quisquis fuit, epistularum hoc putaverit, Lesbonactem ter-
tium (seu quartum) primo saec. p. Chr. n. exstitisse sumen-
dum est. Quanquam hanc argumentationem lubricam esse
in dubiae fidei auctore confiteor.

Quid igitur ex his, quae disserui, ad auctorem libelli
de figuris conscripti redundat? Nihil, si revera post He-
rodianum — haud paulo post fortasse -— opusculum com-
posuit (cf. p. 100) neque a Lesbonacte Lucianeo sophista
cuius scholiasta mentionem facit differt; hunc tamen si
a prioribus seiunctum incerto plane tempori attribuas,
libellum nostrum edidisse cogitare licet. Neque enim obstat,
quod rhetorum ordini ascribitur, cum, qui rhetoricae et
grammaticae arti simul dediti fuerint, inveniantur velut
Aristodemus Nysaeus, 1‘. Pollux, Phrynichus (cf. Rohde:
griech. Roman p. 328).

 

1) cf. Zeller, Philos. der Griechen ⁸ 111 2 p. 149, 1.


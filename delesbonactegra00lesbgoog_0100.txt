-92— V

Herodianum 1) non Lesbonactis libellum expilavisse
statim apparet. Adeo Lesbonacti praestat copia rerum
plerumque exquisitarum , ut ne genuinum quidem Lesbo-
nactis opusculum haec omnia praebuisse suspicari possimus.
Neque contrarium evenisse duco. Nam consensus non ita
gravis est, ut Lesbonactem Herodiani libellum ante oculos
habuisse arbitrari cogamur. Et quod in Pindarico schemate
maxime congruere videntur, vulgarem usum, ex quo sub·
stantivis pluralibus neutrius generis singulare verbum con·
iungitur, a more Pindarico, qui nominibus femininis et
masculinis singulare verbum conectit, deducere cuivis in
promptu erat. Testem habeo Apoll. Dysc„ qui l. l. (de constr.
p. 223 fin.)‚ cum miram illam consuetudinem perscrutare-
tur, quae nominibus pluralibus masculini et feminini ge-
neris pluralia verba, substantivis pluralibus neutrius generis
singularia apponi iubet, diserte eos reiecisse videtur, qui
usum vulgarem ex Pindari vel Boeotorum figura repete-
rent: οὔδὲ γάρ ἐκεῖνο τό ἄπορον ἐπιλύει ὥς Βοιώτιόν ἐστιν
ἔθος ὅμοιον τῷ παρά Πινδάρῳ ιιοῖχεῖται μελέων σῦν αὖλοῖς”
(fr. 45 Boe. 75 v. 20 ng.4>. Notissima autem erant
exempla Hesiodeum Theog. 321 ²) et Homericum B 135 3).

 

1) Haec tria schemata Herodianus ex optimis fontibus deprompsit.
Nam Ibyciam figuram, quanquam etiam συντάξεως dicitur, tamen re·
vera adiecta tantum tertiae coniunctivi personae syllaba σι oriri refert
et illustrat exemplo u ἐγείρῃσιν ” οἷντὶ τοῦ ἐγείρῃ. Quae sententia con·
gruit cum Aristarchea, quam Lesbonax neglexit. Etiam in eo Ari-
starchi vestigia premere videtur, quod exemplum ex Alcmanis altero
carmine sumptum addit: hoc enim occurrit in scholio κ 513, Pind.
Pyth. IV 318, quae ex Aristarcheis libris manasse antea (p. 77) dixi-
mus. Denique eximia sunt, quae in altera Pindarici schematis parte
exponuntur3 haec Lesbonax obscuravit.

In reliquis figuris Herodianum secutum esse Alexandri Numenii
auctoritatem, cuius περὶ σχημάτων opusculum decurtatum tenemus,
docuit Wilamowitz, Antig. Caryst. p. 52, adn. 12.

2) cf. Wilpert: de schemat. Pind. etc. p. 36 sq.

3) cf. supra p. 58 et Apoll. Dysc. de constr. p. 224, 28.


V.
DE FONTIBUS.

Vidimus igitur tria schemata a lyricis appellata in
Aristarchi scriptis occurrisse, Ibycium autem ab illo aliter
explicatum esse atque a nostro scriptore, quod formas
velut παμφαίνῃσι ab Ibyco usurpatas coniunctivos esse ad-
dita syllaba '82 recte statuit, Lesbonax coniunctivos pro
indicativis a poeta lyrico adhibitos esse censet. Hoc a
nostro scriptore, si ipsius Aristarchi vel Aristarcheorum
commentarios adierit, novatum esse putare licet. Sed fac
Lesbonactem harum figurarum notitiam non ex ipsa scholae
Aristarcheae doctrina, verum ex alio fonte quasi inter-
medio repetiisse: circumspicienti tamen, quot testes aeta-
tem tulerint‚ non occurrunt, unde ille pendere videatur.
Inter hos primarium locum obtinet Herodianus, qui in
libello περὶ σχημάτων conscripto praeter Lesbonactem so-
lus tres figuras a lyricis poetis nominatas coniunctim tracta-
vit (Walz rh. Gr. VIII p. 605, Spengel rh. Gr. III p. 100).

Videamus, quo necessitudinis vinculo scriptores cohaereant:

